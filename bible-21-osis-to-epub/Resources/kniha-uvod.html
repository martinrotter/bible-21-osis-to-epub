<?xml version="1.0" encoding="utf-8" standalone="no"?>

<!DOCTYPE html PUBLIC "-//W3C//DTD XHTML 1.1//EN"
"http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>{0}</title>
  <link href="../css/kniha.css" rel="stylesheet" type="text/css"/>
</head>

<body>
<div>
  <img alt="{0}" src="../img/logo.png"/>
</div>

<p class="zlomit-za" style="text-align: left;">
  {0}<br/><br/><br/>
  Autor překladu: Alexandr Flek a kol.<br/>
  Vydal: Biblion, o. s., Branky 11, 756 45, <a href="mailto:info@bible21.cz">info@bible21.cz</a>, <a href="https://www.bible21.cz">www.bible21.cz</a><br/>
  eBook sestavil: <a href="https://martinrotter.github.io">Martin Rotter</a> s pomocí programu <a href="https://github.com/martinrotter/bible-21-osis-to-epub">bible-21-osis-to-epub</a><br/>
  Verze: {1}
</p>

<h1>Slovo úvodem</h1>
<p>
Každá civilizace je formována příběhem, ke kterému se odkazuje a na němž
staví svůj obraz světa, svůj koncept dobra a zla, svou představu o dějinách,
o smyslu života. Příběh Bible má v našem světě takovouto určující roli již celá
tisíciletí.
</p>
<p>
Ať už jde o filosofii, literaturu, výtvarné umění, hudbu, architekturu, právo
či politiku, naše civilizace zjevně či skrytě čerpá z biblického poselství a vede
s ním stálý dialog. Bez osobní znalosti tohoto rámce, bez schopnosti rozumět
všudypřítomným odkazům na biblické postavy, příběhy a výroky bychom se
ocitli v prázdnu a naše vlastní kultura, náš vlastní svět by se nám staly cizími.
</p>
<p>
Bible má proto i v dnešní době svou nezastupitelnou roli. Není to jen dávná
literární památka či pouhý předmět odborného studia badatelů. Je to stále živá
kniha, kterou dnes aktivně čtou více než dvě miliardy lidí po celém světě. Překlad,
který právě otevíráte, vznikl z touhy po tom, aby se s poselstvím této Knihy
knih mohla nově a bezprostředně setkat i současná generace českých čtenářů.
</p>
<p>
Mezi českými překlady minulosti patří jistě nejčestnější místo <i>Bibli kralické</i>.
Čeští bratři v letech 1577–1594 jako první u nás překládali z původních jazyků;
do té doby se vycházelo pouze z latiny. Dílo vznikalo ve skromných podmínkách,
tajně uprostřed náboženského pronásledování, ale tento „první český samizdat“
je pro své kvality vděčně používán dodnes. Způsob, jakým se kralickým bratřím
podařilo skloubit věrnost originálu s jazykovou vytříbeností a zvukomalbou řeči
zůstává u nás nepřekonán.
</p>
<p>
Vzhledem k pohnutým historickým událostem, jež následovaly, nebyla Bible
kralická po svém posledním vydání z r. 1613 dlouhou dobu téměř nijak upravována
a revidována. Zakonzervoval se tak čím dál archaičtější a pro běžného
člověka odtažitější způsob „biblické mluvy“. Průlom přinesl v minulém století
až <i>Český ekumenický překlad</i> (1961–1979). Po dlouhé době šlo o první Bibli
v moderní češtině, překladatelé navíc do své práce promítli novější poznatky
biblických věd. Překlad získal velkou popularitu a v době komunistické normalizace
byl dokladem živé spolupráce křesťanských církví u nás.
</p>
<p>
Naše mateřština se ovšem dál nezadržitelně vyvíjí. Významné společenské
změny posledních dvaceti let, nástup informačních technologií a celkové otevření
naší země, to vše má nesporný vliv na podobu a požadavky současného
živého jazyka. Od posledního kompletního překladu Bible uběhlo právě třicet
let a vyrostla celá nová generace, která má jistě stejné právo slyšet Boží slovo
„svou vlastní řečí“ (Skut 2:6) jako naši předkové v dobách minulých.
</p>
<p>
Především s ohledem na tuto generaci čtenářů vznikl <i>Překlad 21. století</i>. Jeho
hlavním smyslem je představit biblický text v dnešní srozumitelné češtině. Po
vzoru našich vynikajících předchůdců jsme se při překládání snažili držet pomyslného
středu mezi topornou doslovností na jedné straně a volnou parafrází na
straně druhé. Přistupovali jsme k Bibli jako k nesmírně hodnotné literatuře,
v níž je neoddělitelně propojen obsah s formou, pravda s krásou a nadčasovost
s aktuálností.
</p>
<p>
Překlad Bible je nekončícím úkolem. Nikdy není možné obsáhnout všechny
její významové a formální roviny, tóny a odstíny. Naše vědomosti i schopnosti se
tváří v tvář takovému úkolu vždy ukážou jako omezené a nedostatečné. Do jaké
míry se nám podařilo přetlumočit něco z bohatství biblického odkazu dnešní
generaci, ukáže čas. Naší nadějí a modlitbou je, aby v naší zemi i v 21. století
platilo, že
</p>
<div class="poezie">
<p><i>Boží slovo je živé, mocné a ostřejší než každý dvojsečný meč. Proniká až
k rozhraní duše a ducha, až do morku a kloubů, až do srdce...</i> (Žid 4:12)</p>
</div>
<p>
Za překladatelský a realizační tým<br/>
Alexandr Flek
</p>
<p class="zlomit-za" style="text-align: right">
Praha, leden 2009
</p>

<h1>Výchozí text</h2>
<p>
Předlohou pro překlad Starého zákona byla standardní edice masoretského
textu <i>Biblia Hebraica Stuttgartensia</i> (5. rev. vyd., Stuttgart 1997). V některých
případech, kde se hebrejský (nebo aramejský) text jeví jako porušený, jsme se
řídili doporučeními poznámkového aparátu BHS a překládali v souladu se zněním
kumránských rukopisů a starověkých překladů, jež jsou někdy až o tisíc let
starší než dochovaný masoretský text. Tyto zdroje jsou vždy uvedeny v poznámkách
pod čarou spolu s doslovným zněním masoretského textu.
</p>
<p>
Na celkem sedmnácti místech označených v poznámce jako „rekonstruované
znění“ (Num 26:13; Soud 7:3; 16:2; 2.Sam 20:14; 1.Let 2:42; Žalm 22:16; 106:7; Iza 43:14; Jer 18:14; Eze 3:12; 32:27; Oze 4:4, 5; 9:7; Mich 2:8; 6:9; Sof 3:18)
uvádíme v souladu s výsledky soudobé textové kritiky pravděpodobné
znění originálu, které však není podepřeno dochovanými textovými dokumenty.
Jedná se o opravy běžných písařských chyb, jako je záměna písmena za jiné, záměna
pořadí písmen, opakování písmene (dittografie) či jeho vynechávka (haplografie).
Někdy jde pouze o jiné rozdělení hebrejského souhláskového textu
na slova, příp. o jeho jinou vokalizaci.
</p>
<p>
V šesti případech překlad zohledňuje hebrejskou písařskou tradici, tzv. <i>tiqqune
soferim</i>.(Soud 18:30; 1.Sam 3:13; 2.Sam 12:14; Job 7:20; Oze 4:7; Abk 1:12) Jedná se
o místa, kde židovští učenci rozeznali záměrnou změnu
textu předchozími opisovači a zaznamenali pravděpodobnější původní znění.
V jednom případě (Job 32:3) je písařská tradice uvedena jako alternativa v poznámce pod
čarou.
</p>
<p>
Boží jméno <i>JHVH</i> v překladu nahrazujeme titulem Hospodin, jak je to v českých
biblických překladech již po staletí zavedeno. Tímto archaičtějším synonymem
slova „Pán“ nám čeština umožňuje refl ektovat starodávnou praxi židovské
zbožnosti, kdy se Boží jméno z úcty k němu nevyslovuje a při čtení je nahrazováno
hebrejským <i>Adonaj</i>, tj. Pán, Panovník. (K významu jména JHVH viz Exod
3:14–15.)
</p>
<p>
Překlad Nového zákona vychází z kritického vydání <i>Novum Testamentum
Graece</i> (Nestle-Aland, 27. rev. vyd., Stuttgart 1998). Tam, kde svědectví jednotlivých
řeckých pramenů není jednoznačné, jsme se zpravidla řídili doporučeními
komise Spojených biblických společností, jak je uvádí Bruce Metzger v příručce
<i>A Textual Commentary on the Greek New Testament</i> (2. vyd., Stuttgart, 1994).
Důležité rukopisné varianty vždy uvádíme v poznámce pod čarou.
</p>
<p>
Čísla kapitol a veršů nejsou součástí původních biblických dokumentů.
Pro snazší vyhledávání a srovnávání textů bylo číslování kapitol zavedeno ve
13. stol. n. l., číslování veršů pak v 16. stol. Číslování v tomto překladu vychází
z výše uvedené hebrejské a řecké edice, místy se proto liší od některých starších
českých překladů Bible.
</p>
<p class="zlomit-za">
Nadpisy částí knih a jednotlivých perikop jsou k původnímu textu rovněž přidány
a slouží pouze jako pomůcka pro snadnější orientaci čtenářů. Totéž platí
i pro členění knih na odstavce, které v původních textech není graficky vyznačeno.
</p>

<h1>Poznámkový aparát</h2>
<p>
Tam, kde text obsahuje zřejmou citaci nebo narážku na jinou pasáž Bible, případně
na některý mimobiblický dokument, (Viz Skut 17:28; 1.Kor 15:33; Juda 15.) uvádíme odkaz v poznámce pod
čarou. V jiných případech slouží odkaz jako vysvětlivka k objasnění kontextu
či okolnosti, která dnešnímu čtenáři nemusí být automaticky zřejmá. V několika
případech upozorňujeme na textovou shodu mezi některými pasážemi. (Viz např. 1.Let 16:7, 23, 34; Neh 7:5.)
V poznámkách však neuvádíme odkazy na četná paralelní místa, tzv. křížové
reference.
</p>
<p>
V překladu zachováváme původní míry a váhy ve starověkých jednotkách.
Převody na metrické ekvivalenty (které jsou někdy jen orientační) uvádíme
v poznámkách. Některé údaje, např. o množství obilí, se v textu objevují v původních
jednotkách objemu, v poznámkách je však uvádíme přepočítané na
jednotky hmotnosti, jak je to dnes běžné. (Shodný
objem dvou odlišných druhů obilí se pak v poznámkách může objevit jako dvě rozdílné
hmotnosti, viz např. 2.Let 2:9; 27:5.)
</p>
<p class="zlomit-za">
Tam, kde text obsahuje časový údaj, který lze datovat i podle mimobiblických
historických dokumentů, uvádíme v poznámce datum v souladu s dnešním
běžným kalendářem. (Viz např. 2.Král 25:1; Ezd 3:1; Iza 15:28; Eze 1:2;
Ageus 2:1 aj.) Údaje o hodinách a denních dobách převádíme zpravidla
přímo v textu na údaje dnes obvyklé. Například v Mat 20:3 je tak výraz „okolo
deváté hodiny“ převodem původního „okolo třetí hodiny“, neboť dobové počítání
času začínalo od šesté hodiny ranní. Pouhý doslovný překlad by tedy na
podobných místech byl zavádějící.
</p>

<h1>Použité zkratky</h1>
<table class="zlomit-za">
<tr><th>Zkratka</th><th>Význam</th></tr>
<tr><td>hebr.</td><td>hebrejsky, hebrejský, hebrejština</td></tr>
<tr><td>Kum</td><td>kumránské rukopisy</td></tr>
<tr><td>LXX</td><td>řecká Septuaginta</td></tr>
<tr><td>MT</td><td>hebrejský masoretský text</td></tr>
<tr><td>řec.</td><td>řecky, řecký</td></tr>
<tr><td>Sam</td><td>samaritánský Pentateuch</td></tr>
<tr><td>Syr</td><td>syrská Pešita</td></tr>
<tr><td>Tg</td><td>aramejské targumy</td></tr>
<tr><td>Vul</td><td>latinská Vulgáta</td></tr>
</table>

<h1>Míry a váhy</h1>
<p>
Uvedené metrické ekvivalenty jsou přibližné a zaokrouhlené. Hodnota jednotek
se v různých obdobích a na různých místech starověkého Předního východu
poněkud lišila. Konkrétní převody jednotek jsou většinou uvedeny na příslušných
místech textu v poznámkách pod čarou.
</p>
<table>
<tr><th>Délka</th></tr>
<tr><td>dlaň</td><td>7,5 cm</td></tr>
<tr><td>píď</td><td>22,5 cm</td><td>3 dlaně</td></tr>
<tr><td>loket</td><td>45 cm</td><td>2 pídě</td></tr>
<tr><td>hon (řec. <i>stadion</i>)</td><td>185 m</td></tr>
</table>

<table>
<tr><th>Hmotnost</th></tr>
<tr><td>gera</td><td>0,6 g</td><td>1/20 šekelu</td></tr>
<tr><td>beka</td><td>5,8 g</td><td>1/2 šekelu</td></tr>
<tr><td>šekel</td><td>11,5 g</td></tr>
<tr><td>hřivna (hebr. <i>mina</i>)</td><td>0,6 kg</td><td>50 šekelů</td></tr>
<tr><td>talent (hebr. <i>kikar</i>)</td><td>34 kg</td><td>60 hřiven</td></tr>
</table>

<table>
<tr><th>Objem</th></tr>
<tr><td><i>sypké látky</i></td></tr>
<tr><td>omer</td><td>2,2 l</td><td>1/10 efy</td></tr>
<tr><td>míra (hebr. sea)</td><td>7,3 l</td><td>1/3 efy</td></tr>
<tr><td>efa/bat</td><td>22 l</td></tr>
<tr><td>chomer</td><td>220 l</td><td>10 ef</td></tr>
<tr><td>&nbsp;&nbsp;</td></tr>
<tr><td><i>tekuté látky</i></td></tr>
<tr><td>mírka (hebr. <i>log</i>)</td><td>0,3</td><td>l 1/72 batu</td></tr>
<tr><td>hin</td><td>3,6 l</td><td>1/6 batu</td></tr>
<tr><td>bat</td><td>22 l</td></tr>
<tr><td>kor</td><td>220 l</td><td>10 batů</td></tr>
</table>
</body>
</html>